<div class="panel panel-primary" id="history">
    <div class="panel-heading">
        Історія
    </div>
    <div class="panel-body text-justify">
        <p> Термін динамічне програмування був запроваджений в 40-х роках Річардом Беллманом для характеристики
            процесу розв'язування проблем, при якому потрібно знаходити найкращі рішення, одне за одним.
            Пізніше, в 1953 році, він уточнив його в сучасному розумінні, називаючи так задачі, безпосередньо
            пов'язані з розв'язуванням вкладених підзадач для пошуку розв'язку всієї задачі [1] і ця сфера була
            пізніше визнана IEEE як підрозділ системного аналізу та інженерії. Відзначивши внесок Беллмана, його
            ім'ям назвали рівняння Беллмана — основну формулу динамічного програмування, яка інтерпретує задачу
            оптимізації в рекурсивній формі.

        </p>

        <p> Слово динамічне було обране Беллманом, тому що звучало більш переконливо і краще підходило для
            передачі того факту, що проблема оптимального управління, яку він розв'язував цим методом, має
            аспект залежності від часу [2]. Слово програмування в цьому словосполученні в дійсності до
            «традиційного» програмування (написання тексту програм) майже ніякого відношення не має. Це
            використання таке саме як і в словосполученнях лінійне програмування та математичне програмування,
            які фактично є синонімами для математичної оптимізації[3]. Тут воно означає оптимальну послідовність
            дій, оптимальну програму для отримання розв'язку задачі. Наприклад, певний розклад подій на виставці
            чи в театрі теж називають програмою. Програма в даному випадку розуміється як запланована
            послідовність подій. Хоча, динамічне програмування, як алгоритм, часто використовується при
            програмуванні для розв'язку відповідних задач
        </p>
    </div>
</div>