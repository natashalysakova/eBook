<div class="panel panel-primary" id="view">
    <div class="panel-heading">
        Огляд
    </div>
    <div class="panel-body text-justify">
        <p>Динамічне програмування - метод оптимізації, пристосований до операцій, в яких процес прийняття
            рішень може бути розділений на окремі етапи (кроки). В основі методу лежить принцип оптимальності,
            сформульований Р.Беллманом. Оптимальне управління характеризується такими властивостями, що
            незалежно від початкового стану на будь-якому кроці управління і наступне управління повинно
            обиратися оптимальним відносно стану, до якого прийде система в кінці цього кроку.</p>

        <p> Метод, побудований на використанні принципу оптимальності, дозволяє встановити співвідношення між
            екстремальними значеннями цільової функції в задачах, що характеризуються різною тривалістю процесу
            і різними початковими станами. При цьому необхідно враховувати наслідки реалізації знайденого
            оптимального рішення і для наступних рішень. Такий підхід обумовлений розробкою оптимальної
            стратегії. Процес прийняття рішення в цьому випадку є багатокроковим.
        </p>

        <p> При цьому, якщо в задачах лінійного програмування залежності між критеріальною функцією та змінними
            обов'язково лінійні, то в завданнях динамічного програмування ці залежності можуть мати й нелінійний
            характер.</p>

        <p>Динамічне програмування застосовується в основному для вирішення задач двох класів: планування
            діяльності економічної системи (підприємств) з урахуванням зміни продукції, що виготовляється в часі
            відповідно до зміни потреби; перерозподілу ресурсів за різними напрямками в часі.</p>

        <p>Найбільш доцільно динамічне програмування застосувати для вирішення таких практичних задач, в яких
            пошук оптимального рішення вимагає поетапного підходу; наприклад, визначення часу заміни
            устаткування з урахуванням витрат на експлуатацію устаткування, на придбання нового, первісної
            вартості даного устаткування, вартості отриманої на ньому продукції.</p>
    </div>
</div>