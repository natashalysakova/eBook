<div class="panel panel-primary" id="general">
    <div class="panel-heading">
        Загальні свідомості
    </div>
    <div class="panel-body text-justify">
        <p> Динамічне програмування — розділ математики, який присвячено теорії і методам розв'язання
            багатокрокових
            задач оптимального управління. </p>

        <p> У динамічному програмуванні для керованого процесу серед множини усіх допустимих управлінь шукають
            оптимальне у сенсі деякого критерію тобто таке яке призводить до екстремального (найбільшого або
            найменшого) значення цільової функції — деякої числової характеристики процесу. Під
            багатоступеневістю
            розуміють або багатоступеневу структуру процесу, або розподілення управління на ряд послідовних
            етапів
            (ступенів, кроків), що відповідають, як правило, різним моментам часу. Таким чином, в назві
            «Динамічне
            програмування» під «програмуванням» розуміють «прийняття рішень», «планування», а слово «динамічне»
            вказує на суттєве значення часу та порядку виконання операцій в процесах і методах, що
            розглядаються.
        </p>

        <p> Методи динамічного програмування є складовою частиною методів, які використовуються при дослідженні
            операцій, і використовуються як у задачах оптимального планування, так і при розв'язанні різних
            технічних проблем (наприклад, у задачах визначення оптимальних розмірів ступенів багатоступеневих
            ракет, у задачах оптимального проектування прокладення доріг та ін.)
        </p>

        <p> Методи динамічного програмування використовуються не лише в дискретних, але і в неперервних
            керованих
            процесах, наприклад, в таких процесах, коли в кожен момент певного інтервалу часу необхідно приймати
            рішення. Динамічне програмування також дало новий підхід до задач варіаційного числення.
        </p>

        <p> Хоча метод динамічного програмування суттєво спрощує вихідні задачі, та безпосереднє його
            використання,
            як правило, пов'язане з громіздкими обчисленнями. Для подолання цих труднощів розробляються
            наближені
            методи динамічного програмування.
        </p>

    </div>
</div>
